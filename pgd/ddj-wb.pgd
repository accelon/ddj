{id:"ddj-wb",title:"王弼注道德經",aligncaption:"王弼"}
眾妙之門	^ya【道經】^ya1
可道之道，可名之名，指事造形，非其常也。
故不可道，不可名也。
凡有皆始於無，故「未形」「無名」之時，則為萬物之始。
及其「有形」「有名」之時，則長之、育之、亭之、毒之，為其母也。道以無形無名始成萬物。以始以成而不知其所以然，玄之又玄也。

妙者，微之極也。萬物始於微而後成，始於無而後生。故常無欲空虛，可以觀其始物之妙。
徼，歸終也。凡有之為利，必以無為用。欲之所本，適道而後濟。故常有欲，可以觀其終物之徼也。
兩者，始與母也。同出者，同出於玄也。異名，所施不可同也。在首則謂之始，在終則謂之母。
玄者，冥默無有也，始、母之所出也。不可得而名，故不可言同名曰玄。
而言謂之玄者，取於不可得而謂之然也。謂之然則不可以定乎一玄而已。若定乎一玄，則是名則失之遠矣。故曰玄之又玄也。眾妙皆從而出，故曰眾妙之門也。
功成弗居	^ya2
美者，人心之所進樂也；
惡者，人心之所惡疾也。美惡，猶喜怒也；
善不善，猶是非也。
喜怒同根，是非同門，故不可得偏舉也。
此六者皆陳自然不可偏舉之明數也。







自然已足，為則敗也。
智慧自備，為則偽也。



因物而用，功自彼成，故不居也。
使功在己，則功不可久也。
無為而治	^ya3
賢，猶能也。尚者，嘉之名也。
貴者，隆之稱也。唯能是任，尚也曷為；
唯用是施，貴之何為。尚賢顯名，榮過其任，為而常校，能相射貴貨，過用貪者，競趣穿窬探篋，
沒命而盜，
故可欲不見，
則心無所亂也。
心懷智而腹懷食，
虛有智而
實無知也。
骨無知以幹，志生事以亂，心虛則志弱也。

守其真也。
知者謂知為也。


和光同塵	^ya4
夫執一家之量者，不能全家。執一國之量者，不能成國。窮力舉重，不能為用，故人雖知，萬物治也，治而不以二儀之道，則不能贍也。地雖形魄，不法於天則不能全其寧。天雖精象，不法於道則不能保其精。沖而用之，用乃不能窮，滿以造實，實來則溢，故沖而用之，
又復不盈，其為無窮亦已極矣。
形雖大，不能累其體，事雖殷，不能充其量，萬物捨此而求主，主其安在乎。不亦淵兮似萬物之宗乎。
銳挫而無損，
紛解而不勞，
和光而不汙，
其體同塵而不渝其真，
不亦湛兮似或存乎。
地守其形，德不能過其載，天慊其象，德不能過其覆，天地莫能及之，
不亦似帝之先乎。帝，天帝也。
不如守中	^ya5
天地任自然，無為無造，萬物自相治理，故不仁也。
仁者必造立施化，有恩有為；造立施化，則物失其真，有恩有為，則物不具存，物不具存，則不足以備載矣。地不為獸生芻，而獸食芻；不為人生狗，而人食狗。無為於萬物而萬物各適其所用，則莫不贍矣。若慧由己樹，未足任也。
聖人與天地合其德，
以百姓比芻狗也。
橐，排橐也。籥，樂籥也。橐籥之中空洞，無情無為，
故虛而不得窮屈，
動而不可竭盡也。天地之中，蕩然任自然，故不可得而窮，猶若橐籥也。
愈為之則愈失之矣。物樹其惡，事錯其言，不慧不濟，不言不理，必窮之數也。
橐籥而守數中，則無窮盡，棄己任物，則莫不理。若橐籥有意於為聲也，則不足以共吹者之求也。
谷神不死	^ya6
谷神，谷中央無谷也。無形無影，無逆無違，處卑不動，守靜不衰，谷以之成而不見其形，此至物也。處卑而不可得名，故謂天地之根，緜緜若存，用之不勤。
門，玄牝之所由也，本其所由，與極同體，故謂之天地之根也。
欲言存邪，則不見其形，欲言亡邪，萬物以之生。故緜緜若存也，無物不成，用而不勞也。故曰，用而不勤也。
天長地久	^ya7

自生則與物爭，
不自生則物歸也。

無私者，無為於身也。

身先身存，



故曰，能成其私也。
上善若水	^ya8
人惡卑也。


道無水有，故曰，幾也。
言人皆應於治道也。








功遂身退	^ya9
持，謂不失德也。既不失其德又盈之，勢必傾危。故不如其已者，謂乃更不如無德無功者也。
既揣末令尖，又銳之令利，勢必摧衂，故不可長保也。
不若其已。
不可長保也。
四時更運，功成則移。
生而不有	^ya10
載，猶處也。營魄，人之常居處也，一人之真也。
言人能處常居之宅，抱一清神，能常無離乎，則萬物自賓也。
專，任也，致，極也，言任自然之氣，致至柔之和，
能若嬰兒之無所欲乎，則物全而性得矣。
玄，物之極也，言能滌除邪飾，至於極覽。
能不以物介其明，疵之其神乎，則終與玄同也。
任術以求成，運數以求匿者，智也。玄覽無疵，猶絕聖也。
治國無以智，猶棄智也。能無以智乎，則民不辟而國治之也。
天門，天下之所由從也。開闔，治亂之際也，或開或闔，經通於天下，故曰，天門開闔也。
雌應而不倡，因而不為，言天門開閡能為雌乎，則物自賓而處自安矣。
言至明四達，無迷無惑，能無以為乎，則物化矣。
所謂道常無為，侯王若能守，則萬物自化。
不塞其原也。不禁其性也。
不塞其原，則物自生，何功之有。
不禁其性，則物自濟，何為之恃。
物自長足，不吾宰成，
有德無主，非玄而何。凡言玄德，皆有德而不知其主，出乎幽冥。
無之為用	^ya11
轂所以能統三十輻者，
無也，以其無能受物之故，故能以實統眾也。
木埴壁之所以成三者，而皆以無為用也。
言無者，有之所以為利，皆賴無以為用也。




腹不為目	^ya12


爽，差失也，失口之用，故謂之爽。
夫耳目口心，皆順其性也，不以順性命，反以傷自然，故曰盲、聾、爽、狂也。
難得之貨，塞人正路，故令人行妨也。
為腹者以物養己，為目者以物役己，故聖人不為目也。

寵辱若驚	^ya13
寵必有辱，榮必有患，驚辱等、榮患同也。
為下得寵辱榮患若驚，則不足以亂天下也。




大患，榮寵之屬也。生之厚，必入死之地，故謂之大患也。人迷之於榮寵，返之於身，故曰大患若身也。
由有其身也。
歸之自然也。
無以易其身，故曰貴也。
如此乃可以託天下也。
無物可以損其身，故曰愛也。如此乃可以寄天下也。
不以寵辱榮患損易其身，然後乃可以天下付之也。
執古御今	^ya14
無狀無象，
無聲無響，
故能無所不通，無所不往，不得而知，
更以我耳目體不知為名，故不可致詰，混而為一也。
欲言無邪，而物由以成。
欲言有邪，而不見其形，
故曰，無狀之狀，無物之象也。
不可得而定也。
有，有其事。

無形無名者，萬物之宗也。雖今古不同，時移俗易，故莫不由乎此以成其治者也。故可執古之道，以御今之有。
上古雖遠，其道存焉，故雖在今，可以知古始也。
微妙玄通	^ya15
冬之涉川，豫然若欲度、若不欲度，其情不可得見之貌也。



四鄰合攻中央之主，猶然不知所趣向者也。上德之人，其端兆不可覩，德趣不可見，亦猶此也。
凡此諸若，皆言其容象不可得而形名也。




夫晦以理物則得明，濁以靜物則得清，
安以動物則得生，此自然之道也。孰能者，言其難也。徐者，詳慎也。
盈必溢也。
蔽，覆蓋也。
知常曰明	^ya16
言致虛物之極，篤守靜物之真正也。
以虛靜觀其反復。凡有起於虛，動起於靜，故萬物雖並動作，
卒復歸於虛靜，是物之極篤也。
歸根則靜，故曰靜。
靜則復命，
故曰復命也。
復命則得性命之常，
故曰常也。
常之為物，不偏不彰，無皦昧之狀，溫涼之象，故曰知常曰明也。唯此復，乃能包通萬物，無所不容，失此以往，則邪入乎分，則物離其分，故曰不知常，則妄作凶也。
無所不包通也。
無所不包通，則乃至於蕩然公平也。
蕩然公平，則乃至於無所不周普也。
無所不周普，則乃至於同乎天也。
與天合德，體道大通，則乃至於極虛無也。
窮極虛無，得道之常，則乃至於不窮極也。
無之為物，水火不能害，金石不能殘。用之於心則虎兕無所投其齒角，兵戈無所容其鋒刃，何危殆之有乎。
信而貴言	^ya17
太上，謂大人也。大人在上，故曰太上。大人在上，居無為之事，行不言之教，萬物作焉而不為始，故下知有之而已，言從上也。
不能以無為居事，不言為教，立善行施，使下得親而譽之也。
不復能以恩仁令物，而賴威權也。
不能法以正齊民，而以智治國，下知避之，其令不從，故曰，侮之也。
夫御體失性，則疾病生；輔物失真，則疵釁作。信不足焉，則有不信，此自然之道也。已處不足，非智之所齊也。
自然，其端兆不可得而見也，其意趣不可得而覩也，無物可以易其言，言必有應，故曰悠兮其貴言也。
居無為之事，行不言之教，不以形立物，故功成事遂，
而百姓不知其所以然也。
道廢智出	^ya18
失無為之事，更以施慧立善道，進物也。
行術用明，以察姦偽；趣覩形見，物知避之。故智慧出則大偽生也。
甚美之名生於大惡，所謂美惡同門。六親，父子兄弟夫婦也。
若六親自和，國家自治，則孝慈忠臣不知其所在矣。魚相忘於江湖之道，則相濡之德生也。
少私寡欲	^ya19
聖智，才之善也。
仁義，人之善也。
巧利，用之善也。而直云絕，文甚不足，不令之有所屬，無以見其指，
故曰，此三者以為文而未足，
故令人有所屬，
屬之於素樸寡欲。

獨頑似鄙	^ya20
下篇，為學者日益，為道者日損。然則學求益所能，而進其智者也，若將無欲而足，何求於益。不知而中，何求於進。夫燕雀有匹，鳩鴿有仇，寒鄉之民，必知旃裘，自然已足，益之則憂。
故續鳧之足，何異截鶴之脛，畏譽而進，何異畏刑。
唯阿美惡，相去何若？
故人之所畏，吾亦畏焉，未敢恃之以為用也。
歎與俗相返之遠也。
眾人迷於美進，惑於榮利，欲進心競，故熙熙
如享太牢，
如春登臺也。
言我廓然無形之可名、無兆之可舉，
如嬰兒之未能孩也。
若無所宅。
眾人無不有懷有志，盈溢胸心，故曰，皆有餘也。
我獨廓然無為無欲，若遺失之也。
絕愚之人，心無所別析，意無所好欲，猶然其情不可覩我頹然若此也。
無所別析，不可為明。
耀其光也。
分別別析也。
情不可覩。

無所繫縶。
以，用也。皆欲有所施用也。
無所欲為，悶悶昏昏，若無所識，故曰頑且鄙也。
食母，生之本也。人者皆棄生民之本，貴末飾之華，故曰我獨欲異於人。
惟道是從	^ya21
孔，空也，惟以空為德，
然後乃能動作從道。
恍惚，無形不繫之歎。
以無形始物，不繫成物，
萬物以始以成，而不知其所以然，
故曰，恍兮惚兮、惚兮恍兮，其中有象也。
窈、冥，深遠之歎，深遠不可得而見。然而萬物由之，其可得見，以定其真。故曰，窈兮冥兮，其中有精也。
信，信驗也。物反窈冥，則真精之極得，萬物之性定。故曰，其精甚真，其中有信也。
至真之極，不可得名，無名則是其名也。
自古及今，無不由此而成，故曰，自古及今，其名不去也。
眾甫，物之始也。以無名說萬物始也。
此上之所云也。言吾何以知萬物之始於無哉，
以此知之也。
曲則為全	^ya22
不自見其明則全也。
不自是則其是彰也。
不自伐則其功有也。
不自矜則其德長也。
自然之道亦猶樹也，轉多轉遠其根，轉少轉得其本。
多則遠其真，故曰惑也；少則得其本，故曰得也。
一，少之極也。
式，猶則之也。









希言自然	^ya23
聽之不聞名曰希，下章言，道之出言淡兮其無味也，視之不足見，聽之不足聞，然則無味不足聽之言，乃是自然之至言也。
言暴疾美興不長也。




從事，謂舉動，從事於道者也。
道以無形無為成濟萬物，故從事於道者，以無為為君，不言為教，緜緜若存而物得其真，與道同體，故曰同於道。
得，少也，少則得，故曰得也。行得則與得同體，故曰，同於得也。
失，累多也，累多則失，故曰失也。行失則與失同體，故曰，同於失也。
言隨行其所，故同而應之。


忠信不足於下，
焉有不信焉。
企者不立	^ya24
物尚進則失安，故曰，企者不立。
其唯於道而論之，若郤至之行，盛饌之餘也。本雖美，更可薉也。


本雖有功而自伐之，


故更為肬贅者也。


道法自然	^ya25
混然不可得而知，而萬物由之以成，故曰混成也。
不知其誰之子，故先天地生。
寂寥，無形體也。
無物之匹，故曰獨立也。返化終始，不失其常，故曰不改也。
周行無所不至而免殆，
能生全大形也，故可以為天下母也。
名以定形，混成無形，不可得而定，故曰，不知其名也。
夫名以定形，字以稱可言，道取於無物而不由也。是混成之中，可言之稱最大也。
吾所以字之曰道者，取其可言之稱最大也。責其字定之所由，則繫於大，大有繫，則必有分，有分則失其極矣。故曰，强為之名曰大。
逝，行也。不守一大體而已。周行無所不至，故曰逝也。
遠，極也。周無所不窮極，不偏於一逝，故曰遠也。
不隨於所適，其體獨立，故曰反也。
天地之性，人為貴，而王是人之主也。
雖不職大亦復為大與三匹，

故曰，王亦大也。
四大，道、天、地、王也。凡物有稱有名，則非其極也，言道則有所由，有所由然後謂之為道，然則是道，稱中之大也，不若無稱之大也。無稱不可得而名曰域也，道天地王皆在乎無稱之內，故曰，域中有四大者也。
處人主之大也。
法，謂法則也。人不違地，乃得全安，法地也。
地不違天，乃得全載，法天也。
天不違道，乃得全覆，法道也。
道不違自然，乃得其性，法自然者。在方而法方，在圓而法圓，於自然無所違也。自然者，無稱之言，窮極之辭也。用智不及無知，而形魄不及精象，精象不及無形，有儀不及無儀，故轉相法也。道順自然，天故資焉。天法於道，地故則焉。地法於天，人故象焉。所以為主其一之者，主也。
燕處超然	^ya26
凡物輕不能載重，小不能鎮大。不行者使行，不動者制動，是以重必為輕根，
靜必為躁君也。
以重為本，故不離。
不以經心也。


輕，不鎮重也，失本，為喪身也，失君，為失君位也。


善行無跡	^ya27
順自然而行，不造不始，故物得至而無轍迹也。
順物之性，不別不析，故無瑕讁可得其門也。
因物之數，不假形也。
因物自然，不設不施，故不用關楗繩約而不可開解也。
此五者皆言不造不施，因物之性，不以形制物也。
聖人不立形名以檢於物，不造進向以殊棄不肖，輔萬物之自然而不為始，故曰無棄人也。不尚賢能，則民不爭，不貴難得之貨，則民不為盜，不見可欲，則民心不亂。
常使民心無欲無惑，則無棄人矣。
舉善以師不善，故謂之師矣。


資，取也。善人以善齊不善，以善棄不善也。
故不善人，善人之所取也。
雖有其智，自任其智，不因物，於其道必失。

故曰，雖智大迷。

大制不割	^ya28
雄，先之屬；
雌，後之屬也。
知為天下之先也，必後也，是以聖人後其身而身先也。
谿不求物而物自歸之，
嬰兒不用智而合自然之智。
式，模則也。

忒，差也。

不可窮也。
此三者，言常反終，後乃德全其所處也。下章云，反者道之動也。功不可取，常處其母也。




樸，真也。真散則百行出，殊類生，若器也。
聖人因其分散，故為之立官長。以善為師，不善為資，移風易俗，復使歸於一也。
大制者，以天下之心為心，故無割也。
去奢去泰	^ya29


神，無形無方也。器，合成也。無形以合，故謂之神器也。
萬物以自然為性，故可因而不可為也。可通而不可執也。
物有常性，而造為之，故必敗也。
物有往來而執之，故必失矣。
凡此諸或，言物事逆順反覆，不施為執割也。聖人達自然之至，暢萬物之情，故因而不為，順而不施。除其所以迷，去其所以惑，故心不亂而物性自得之也。





物壯則老	^ya30
以道佐人主，
尚不可以兵强於天下，況人主躬於道者乎。
為始者務欲立功生事，而有道者務欲還反無為，故云，其事好還也。
言師凶害之物也。無有所濟，必有所傷，賊害人民，殘荒田畝，故曰荊棘生焉。

果猶濟也。言善用師者，趣以濟難而已矣，
不以兵力取强於天下也。
吾不以師道為尚，不得已而用，

何矜驕之有也。
言用兵雖趣功果濟難，然時故不得已，
當復用者，但當以除暴亂，不遂用果以為强也。
壯，武力暴興，喻以兵强於天下者也。
飄風不終朝，驟雨不終日，
故暴興必不道早已也。
恬淡為上	^ya31




















知止不殆	^ya32
道，無形不繫，常不可名，以無名為常。故曰「道常無名」也。
樸之為物，以無為心也，亦無名，故將得道，莫若守樸，
夫智者可以能臣也，勇者可以武使也，巧者可以事役也，力者可以重任也，樸之為物，憒然不偏，近於無有，故曰「莫能臣也」。

抱樸無為，不以物累其真，不以欲害其神，則物自賓而道自得也。
言天地相合，
則甘露不求而自降；
我守其真性無為，則民不令而自均也。
始制，謂樸散始為官長之時也。始制官長，不可不立名分，以定尊卑，故始制有名也，
過此以往，將爭錐刀之末，故曰「名亦既有」，
夫亦將知止也，遂任名以號物，則失治之母也，故知止所以不殆也。
川谷之求江與海，非江海召之，不召不求而自歸者，
世行道於天下者，不令而自均，不求而自得，故曰「猶川谷之與江海」也。
自勝者強	^ya33
知人者，智而已矣，
未若自知者超智之上也。
勝人者，有力而已矣，未若自勝者無物以損其力，用其智於人，未若用其智於己也。
用其力於人，未若用其力於己也。明用於己，則物無避焉，力用於己，則物無改焉。
知足自不失，故富也。
勤能行之，其志必獲，故曰强行者有志矣。
以明自察，量力而行，不失其所，必獲久長矣。
雖死而以為生之道不亡，乃得全其壽，身沒而道猶存，況身存而道不卒乎。
終不為大	^ya34
言道氾濫，無所不適，
可左右上下周旋而用，則無所不至也。
萬物皆由道而生，既生而不知所由，


故天下常無欲之時，萬物各得其所，若道無施於物，
故名於小矣。
萬物皆歸之以生，而力使不知其所由，
此不為小，故復可名於大矣。
為大於其細，圖難於其易。

往而不害	^ya35
大象，天象之母也，不寒不溫不涼，故能包統萬物，
無所犯傷，主若執之，則天下往也。
無形無識，不偏不彰，
故萬物得往而不害妨也。
言道之深大，人聞道之言，乃更不如樂與餌，應時感悅人心也。
樂與餌則能令過客止，
而道之出言淡然無味，

視之不足見則不足以悅其目，
聽之不足聞則不足以娛其耳，
若無所中然，乃用之不可窮極也。
以柔克剛	^ya36
將欲歙之，必固張之；將欲弱之，必固強之；將欲廢之，必固興之；將欲奪之，必固與之。是謂微明。
將欲除强梁，去暴亂，當以此四者。


因物之性，令其自戮，不假刑為大，以除將物也，故曰微明也。足其張，令之足，而又求其張，則眾所歙也，與其張之不足，而改其求張者，愈益而已反危。
利器，利國之器也。唯因物之性，不假刑以理物，器不可覩，而物各得其所，則國之利器也。

示人者，任刑也。刑以利國則失矣。魚脫於淵，則必見失矣。利國器而立刑以示人，亦必失也。
道常無為	^ya37
順自然也。
萬物無不由為以治以成之也。

化而欲作，作欲成也。

吾將鎮之無名之樸，不為主也。
無欲競也。


上德不德	^yb〔德經〕^yb1
德者，得也。常得而無喪，利而無害，故以德為名焉。
何以得德？由乎道也。何以盡德？以無為用。以無為用則莫不載也，故物無焉，則無物不經，有焉，則不足以免其生。是以天地雖廣，以無為心。
聖王雖大，以虛為主。故曰，以復而視，則天地之心見。至日而思之，則先王之至覩也。故滅其私而無其身，則四海莫不瞻，遠近莫不至。殊其己而有其心，則一體不能自全，肌骨不能相容，是以上德之人，唯道是用。
不德其德，無執無用，故能有德而無不為，不求而得，不為而成，故雖有德而無德名也。
下德求而得之，為而成之，則立善以治物，故德名有焉。求而得之必有失焉，為而成之必有敗焉，善名生則有不善應焉，故下德為之而有以為也。
無以為者，無所徧為也。凡不能無為而為之者，皆下德也。仁義禮節是也，將明德之上下，輒舉下德以對上德，至於無以為，極下德下之量，上仁是也，足及於無以為而猶為之焉。
為之而無以為，故有為，為之患矣。本在無為，母在無名，棄本捨母而適其子，功雖大焉，必有不濟。名雖美焉，偽亦必生。
不能不為而成，不興而治，則乃為之，故有宏普博施仁愛之者，而愛之無所偏私，故上仁為之而無以為也。愛不能兼，則有抑抗正真而義理之者，忿枉祐直，助彼攻此物事而有以心為矣，故上義為之而有以為也。
直不能篤，則有游飾修文，禮敬之者，尚好修敬，校責往來，則不對之閒，忿怒生焉。
故上禮為之而莫之應，則攘臂而扔之。夫大之極也，其唯道乎，自此已往，豈足尊哉。
故雖盛業大富而有萬物，猶各得其德，雖貴以無為用，不能捨無以為體也。不能捨無以為體，則失其為大矣。
所謂失道而後德也。以無為用，德其母，故能己不勞焉而物無不理。
下此已往，則失用之母，不能無為而貴博施，不能博施而貴正直，不能正直而貴飾敬，所謂失德而後仁，失仁而後義，失義而後禮也。
夫禮也，所始首於忠信不篤，通簡不陽，責備於表，機微爭制，夫仁義發於內，為之猶偽，況務外飾而可久乎。故夫禮者，忠信之薄而亂之首也。
前識者，前人而識也，即下德之倫也。竭其聰明以為前識，役其智力以營庶事，雖德其情，姦巧彌密，雖豐其譽，愈喪篤實。勞而事昬，務而治薉，雖竭聖智，而民愈害。
捨己任物，則無為而泰。守夫素樸，則不順典制，聽彼所獲，棄此所守，識道之華，而愚之首，故茍得其為功之母，則萬物作焉而不辭也。
萬事存焉而不勞也，用不以形，御不以名，故仁義可顯，禮敬可彰也。夫載之以大道，鎮之以無名，則物無所尚，志無所營，各任其貞，事用其誠，則仁德厚焉，
行義正焉，禮敬清焉，棄其所載，捨其所生，用其成形，役其聰明，仁則誠焉，義其競焉，禮其爭焉，故仁德之厚，非用仁之所能也，行義之正，非用義之所成也。
禮敬之清，非用禮之所濟也。載之以道，統之以母，故顯之而無所尚，彰之而無所競。用夫無名，故名以篤焉。用夫無形，故形以成焉。
守母以存其子，崇本以舉其末，則形名俱有，而邪不生。大美配天而華不作，故母不可遠，本不可失。
仁義，母之所生，非可以為母。
形器，匠之所成，非可以為匠也。捨其母而用其子，棄其本而適其末，名則有所分，形則有所止，雖極其大，必有不周，雖盛其美，必有憂患，功在為之，豈足處也。
賤為貴本	^yb2
昔，始也。一，數之始而物之極也。各是一物之生，所以為主也。物皆各得此一以成，既成而捨以居成，居成則失其母，故皆裂發歇竭滅蹶也。
各以其一致此清、
寧、
靈、
盈、
生、
貞。
用一以致清耳，非用清以清也。
守一則清不失，用清則恐裂也。故為功之母，不可捨也。是以皆無用其功，恐喪其本也。
清不能為清，盈不能為盈，皆有其母以存其形，故清不足貴，盈不足多，貴在其母，而母無貴形。










貴乃以賤為本，高乃以下為基，故致數輿乃無輿也，玉石琭琭珞珞，體盡於形，故不欲也。

動反用弱	^yb3
高以下為基，貴以賤為本，有以無為用，此其反也。動皆知其所無，則物通矣。故曰「反者道之動」也。
柔弱同通，不可窮極。
天下之物皆以有為生，有之所始，
以無為本，將欲全有，必反於無也。
大器晚成	^yb4
有志也。
建，猶立也。



光而不耀。
後其身而身先，外其身而身存。
纇，㘨也。大夷之道，因物之性，不執平以割物，其平不見，乃更反若纇㘨也。
不德其德，無所懷也。
知其白，守其黑，大白然後乃得。
廣德不盈，廓然無形，不可滿也。
偷，匹也。建德者，因物自然，不立不施，故若偷匹。
質真者，不矜其真，故渝。
方而不割，故無隅也。
大器成天下不持全別，故必晚成也。
聽之不聞名曰希，不可得聞之音也。有聲則有分，有分則不宮而商矣，分則不能統眾，故有聲者非大音也。
有形則有分，有分者不溫則炎，不炎則寒。故象而形者，非大象。
凡此諸善，皆是道之所成也。在象則為大象，而大象無形。在音則為大音，而大音希聲。物以之成而不見其成形，故隱而無名也。
貸之非唯供其乏而已，一貸之則足以永終其德，故曰善貸也。成之不如機匠之裁，無物而不濟其形，故曰善成。
道生萬物	^yb5
萬物萬形，其歸一也，何由致一，由於無也。
由無乃一，一可謂無，已謂之一，豈得無言乎。有言有一，非二如何？
有一有二，遂生乎三，從無之有，數盡乎斯，
過此以往，非道之流，故萬物之生，吾知其主，雖有萬形，沖氣一焉。
百姓有心，異國殊風，而得一者，王侯主焉。以一為主，一何可捨，愈多愈遠，損則近之，損之至盡，乃得其極。
既謂之一，猶乃至三，況本不一而道可近乎，損之而益，豈虛言也。




我之非強使人從之也，而用夫自然，舉其至理，順之必吉，違之必凶。故人相教，違之自取其凶也，亦如我之教人，勿違之也。
强梁則必不得其死。人相教為强梁，則必如我之教人不當為强梁也。舉其強梁不得其死以教邪。
若云順吾教之必吉也，故得其違教之徒，適可以為教父也。
至柔至堅	^yb6
氣無所不入，水無所不出於經。

虛無柔弱，無所不通，無有不可窮，至柔不可折，
以此推之，故知無為之有益也。



知止不殆	^yb7
尚名好高，其身必疏。
貪貨無厭，其身必少。
得多利而亡其身，何者為病也。
甚愛不與物通，多藏不與物散，
求之者多，攻之者眾，為物所病，故大費厚亡也。


大巧若拙	^yb8
隨物而成，不為一象，故若缺也。

大盈充足，隨物而與，無所愛矜，故若沖也。

隨物而直，直不在一，故若屈也。
大巧，因自然以成器，不造為異端，故若拙也。
大辯因物而言，己無所造，故若訥也。
躁罷然後勝寒，
靜無為以勝熱，以此推之，則清靜為天下正也。
靜則全物之真，躁則犯物之性，故惟清靜，乃得如上諸大也。
知足常足	^yb9
天下有道，知足知止，無求於外，各修其內而已，
故卻走馬以治田糞也。
貪欲無厭，不修其內，各求於外，
故戎馬生於郊也。




不為而成	^yb10
事有宗，而物有主，途雖殊而同歸也，慮雖百而其致一也。
道有大常，理有大致，執古之道，可以御今，
雖處於今，可以知古始，故不出戶闚牖而可知也。

無在於一，而求之於眾也，道視之不可見，聽之不可聞，搏之不可得，如其知之，不須出戶，若其不知，出愈遠愈迷也。
得物之致，故雖不行而慮可知也。
識物之宗，故雖不見，而是非之理可得而名也。
明物之性，因之而已。故雖不為而使之成矣。
損而無為	^yb11
務欲進其所能，益其所習。
務欲反虛無也。
有為則有所失，
故無為乃無所不為也。
動常因也。

自己造也。
失統本也。
聖無常心	^yb12
動常因也。
各因其用則善不失也。


無棄人也。
各用聰明。




皆使和而無欲，如嬰兒也。夫天地設位，聖人成能，人謀鬼謀，百姓與能者，能者與之，資者取之，能大則大，資貴則貴，物有其宗，事有其主，如此則可冕旒充目而不懼於欺，黈纊塞耳而無戚於慢，又何為勞一身之聰明，以察百姓之情哉。夫以明察物，物亦競以其明應之，以不信察物，物亦競以其不信應之。夫天下之心，不必同其所應，不敢異則莫肯用其情矣，甚矣害之大也，莫大於用其明矣。
夫在智則人與之訟，在力則人與之爭。智不出於人而立乎訟地則窮矣；力不出於人而立乎爭地則危矣。未有能使人無用其智力乎己者也，如此則己以一敵人，而人以千萬敵己也。若乃多其法網，煩其刑罰，塞其徑路，攻其幽宅，則萬物失其自然，百姓喪其手足，鳥亂於上，魚亂於下。是以聖人之於天下歙歙焉，心無所主也，為天下渾心焉，意無所適莫也。無所察焉，百姓何避，無所求焉，百姓何應，無避無應，則莫不用其情矣。人無為捨其所能，而為其所不能，捨其所長，而為其所短，如此，則言者言其所知，行者行其所能，百姓各皆注其耳目焉，吾皆孩之而已。
出生入死	^yb13
出生地，入死地。
十有三，猶云十分有三分，取其生道，全生之極，十分有三耳。
取死之道，全死之極，亦十分有三耳。
而民生生之厚，更之無生之地焉，善攝生者無以生為生，故無死地也。器之害者，莫甚乎兵戈，獸之害者，莫甚乎兕虎，而令兵戈無所容其鋒刃，虎兕無所措其爪角，斯誠不以欲累其身者也，何死地之有乎。
夫蚖蟺以淵為淺，而鑿穴其中，鷹鸇以山為卑，而增巢其上，矰繳不能及，網罟不能到，可謂處於無死地矣，
然而卒以甘餌，乃入於無生之地，豈非生生之厚乎，故物茍不以求離其本，不以欲渝其真，雖入軍而不害，

陸行而不可犯也，赤子之可則而貴信矣。






尊道貴德	^yb14
物生而後畜，畜而後形，形而後成，何由而生？道也；
何得而畜？德也；
何由而形？物也；
何使而成，勢也。唯因也，故能無物而不形；唯勢也，故能無物而不成。凡物之所以生，功之所以成，皆有所由，有所由焉，則莫不由乎道也。故推而極之，亦至道也。隨其所因，故各有稱焉。
道者，物之所由也。
德者，物之所得也。由之乃得，故曰不得不失，尊之則害，不得不貴也。
命並作爵。


謂成其實，各得其庇蔭，不傷其體矣。



為而不有。

有德而不知其主也，出乎幽冥，
是以謂之玄德也。
塞兌閉門	^yb15
善始之則善養畜之矣，故天下有始則可以為天下母矣。(按此段注文原脫，據樓宇烈補。)
母，本也，
子，末也。
得本以知末，不捨本以逐末也。


兌，事欲之所由生；
門，事欲之所由從也。
無事永逸，故終身不勤也。
不閉其原而濟其事，故雖終身不救。


為治之功不在大，見大不明，見小乃明。
守强不强，守柔乃强也。
顯道以去民迷。
不明察也。
道之常也。

行於大道	^yb16
言若使我可介然有知，
行大道於天下，
唯施為之是畏也。
言大道蕩然正平，而民猶尚捨之而不由，好從邪徑，況復施為以塞大道之中乎。
故曰，大道甚夷，而民好徑。
朝，宮室也。除，潔好也。
朝甚除，則田甚蕪，倉甚虛，設一而眾害生也。
凡物不以其道得之，則皆邪也，邪則盜也。



夸而不以其道得之，
竊位也，故舉非道以明非道，則皆盜夸也。
修之於身	^yb17
固其根而後營其末，故不拔也。
不貪於多，齊其所能，故不脫也。
子孫傳此道以祭祀則不輟也。
以身及人也，修之身則真，修之家則有餘，修之不廢，所施轉大。



彼皆然也。









以天下百姓心觀天下之道也，天下之道，逆順吉凶，亦皆如人之道也。
此上之所云也。言吾何以得知天下乎，察己以知之，不求於外也，所謂不出戶以知天下者也。

含德之厚	^yb18
赤子無求無欲，不犯眾物，故毒蟲之物無犯之人也。含德之厚者，不犯於物，故無物以損其全也。




以柔弱之故，故握能周固。
作，長也。無物以損其身，故能全長也。言含德之厚者，無物可以損其德、渝其真，柔弱不爭而不摧折，皆若此也。
無爭欲之心，
故終日出聲而不嗄也。
物以和為常，
故知和則得常也。
不皦不昧，不溫不涼，此常也。無形不可得而見，曰明也。
生不可益，益之則夭也。
心宜無有，使氣則強。



知者不言	^yb19
因自然也。
造事端也。
含守質也。


除爭原也。
無所特顯，則物無所偏爭也。
無所特賤，則物無所偏恥也。


可得而親，則可得而疏也。

可得而利，則可德而害也。

可得而貴，則可得而賤也。
無物可以加之也。
以正治國	^yb20
以道治國則國平，
以正治國則奇正起也，
以無事則能取天下也。上章云：其取天下者，常以無事，及其有事，又不足以取天下也。故以正治國則不足以取天下，而以奇用兵也。夫以道治國，崇本以息末，以正治國，立辟以攻末，本不立而末淺，民無所及，故必至於奇用兵也。
利器，凡所以利己之器也。民强則國家弱。





民多智慧則巧偽生，巧偽生則邪事起。

立正欲以息邪，而奇兵用；多忌諱欲以恥貧，而民彌貧；利器欲以强國者也，而國愈昬多。皆捨本以治末，故以致此也。

上之所欲，民從之速也。


我之所欲，
唯無欲而民亦無欲而自樸也。此四者，崇本以息末也。
禍兮福倚	^yb21
言善治政者，無形無名，無事無政可舉，悶悶然，卒至於大治，故曰，其政悶悶也。
其民無所爭競，寬大淳淳，故曰，其民淳淳也。
立刑名，明賞罰，以檢姦偽，故曰察察也。
殊類分析，民懷爭競，故曰，其民缺缺也。
言誰知善治之極乎！唯無可正舉，無可形名，悶悶然而天下大化，是其極也。



以正治國，則便復以奇用兵矣。故曰，正復為奇。
立善以和萬物，則便復有妖之患也。
言人之迷惑失道，
固久矣。不可便正善治以責。
以方導物，捨去其邪，不以方割物，所謂大方無隅。
廉，清廉也；劌，傷也。以清廉清民，令去其邪，令去其汙，不以清廉劌傷於物也。
以直導物，令去其僻，而不以直激沸於物也。所謂大直若屈也。
以光鑑其所以迷，不以光照求其隱慝也，所謂明道若昧也，此皆崇本以息末，不攻而使復之也。
長生久視	^yb22
莫若，猶莫過也。嗇，農夫，農人之治田務，去其殊類，歸於齊一也。
全其自然，不急其荒病，除其所以荒病，上承天命，下綏百姓，莫過於此。
早服，常也。
唯重積德，不欲銳速，然後乃能使早服其常，故曰早服謂之重積德者也。
道無窮也。

以有窮而莅國，非能有國也。

國之所以安謂之母，重積德是唯圖其根，然後營末，乃得其終也。



治國烹鮮	^yb23
不擾也，躁則多害，靜則全真，故其國彌大，而其主彌靜，然後乃能廣得眾心矣。
治大國則若烹小鮮，
以道蒞天下則其鬼不神也。
神不害自然也，物守自然則神無所加，神無所加則不知神之為神也。

道洽則神不傷人，神不傷人則不知神之為神。道洽則聖人亦不傷人，聖人不傷人則不知聖人之為聖也。
猶云，不知神之為神，亦不知聖人之為聖也。夫恃威網以使物者，治之衰也。使不知神聖之為神聖，道之極也。
神不傷人，聖人亦不傷人，聖人不傷人，神亦不傷人。
故曰，兩不相傷也。神聖合道，交歸之也。
大者宜下	^yb24
江海居大而處下，則百川流之，大國居大而處下，則天下流之，故曰，大國下流也。
天下所歸會也。
靜而不求，物自歸之也。
以其靜故能為下也。牝，雌也。雄躁動貪欲，雌常以靜，故能勝雄也。
以其靜復能為下，故物歸之也。
大國以下，猶云以大國下小國。
小國則附之。
大國納之也。

言唯修卑下，然後乃各得其所。

小國修下自全而已，不能令天下歸之，大國修下則天下歸之。


故曰，各得其所欲，則大者宜為下也。
美言可市	^yb25
奧，猶曖也。可得庇蔭之辭。
寶以為用也。
保以全也。
言道無所不先，物無有貴於此也。雖有珍寶璧馬，無以匹之，美言之則可以奪眾貨之賈，故曰，美言可以市也，尊行之則千里之外應之，
故曰，可以加於人也。
不善當保道以免放。
言以尊行道也。

此道，上之所云也。言故立天子、置三公，尊其位、重其人，所以為道也。物無有貴於此者。
故雖有拱抱寶璧以先，駟馬而進之，不如坐而進此道也。

以求則得求，
以免則得免，
無所而不施，故為天下貴也。
為大于細	^yb26
以無為為居，
以不言為教，
以恬淡為味，治之極也。
小怨則不足以報，大怨則天下之所欲誅，
順天下之所同者，德也。
以聖人之才猶尚難於細易，



況非聖人之才而欲忽於此乎，



故曰，猶難之也。

未兆易謀	^yb27
以其安不忘危，持之不忘亡，
謀之無功之勢，故曰易也。
雖失無入有，以其微脆之故，未足以興大功，故易也。
此四者，皆說慎終也。不可以無之故而不持，不可以微之故而弗散也。無而弗持則生有焉，微而不散則生大焉。故慮終之患，如始之禍，則無敗事。
謂其安未兆也。
謂微脆也。
當以慎終除微，慎微除亂，而以施為治之，形名執之，反生事原，巧辟滋作，故敗失也。




不慎終也。


好欲雖微，爭尚為之，興難得之貨雖細，貪盜為之起也。



不學而能者，自然也，喻於不學者，過也。故學不學，以復眾人之過。



將以愚之	^yb28

明謂多見巧詐，蔽其樸也。
愚謂無知守真，順自然也。
多智巧詐，故難治也。

智，猶治也，以智而治國，所以謂之賊者，故謂之智也。民之難治，以其多智也，當務塞兌閉門，令無知無欲，而以智術動民。邪心既動，復以巧術防民之偽，民知其術，防隨而避之，思惟密巧，奸偽益滋，故曰，以智治國，國之賊也。
稽，同也。今古之所同，則而不可廢，能知稽式，是謂玄德，玄德深矣，遠矣。

反其真也。



不爭之爭	^yb29












慈儉不先	^yb30


久矣其細，猶曰其細久矣。肖，則失其所以為大矣。
故曰，若肖久矣，其細也夫。

夫慈，以陳則勝，以守則固，故能勇也。
節儉愛費，天下不匱，故能廣也。
唯後外其身，為物所歸，然後乃能立成器為天下利，為物之長也。
且，猶取也。



相慜而不避於難，故勝也。





善戰不怒	^yb31
士，卒之帥也。武，尚先陵人也。
後而不先，應而不唱，故不在怒。
不與爭也。
用人而不為之下，則力不為用也。



哀兵必勝	^yb32
彼遂不止。



行，謂行陳也，言以謙退哀慈，不敢為物先，用戰猶行無行，攘無臂，執無兵，
扔無敵也，言無有與之抗也。
言吾哀慈謙退，非欲以取强，無敵於天下也。
不得已而卒至於無敵，斯乃吾之所以為大禍也。
寶，三寶也，故曰，幾亡吾寶。
抗，舉也；加，當也。
哀者，必相惜而不趣利避害，故必勝。
被揭懷玉	^yb33
可不出戶窺牖而知，故曰甚易知也。無為而成，故曰甚易行也。
惑於躁欲，故曰，莫之能知也。迷於榮利，故曰，莫之能行也。
宗，萬物之宗也。
君，萬物之主也。
以其言有宗、事有君之故，故有知之人不得不知之也。
唯深，故知者希也；知我益希，我亦無匹。故曰，知我者希則我者貴也。
被褐者，同其塵，懷玉者，寶其真也。聖人之所以難知，以其同塵而不殊，懷玉而不渝，故難知而為貴也。
病病不病	^yb34
不知知之不足任則病也。






無厭所生	^yb35
清靜無為謂之居，謙後不盈謂之生，離其清淨，行其躁欲，棄其謙後，任其威權，則物擾而民僻，威不能復制民，民不能堪其威，則上下大潰矣，天誅將至。故曰，民不畏威，則大威至。
無狎其所居，
無厭其所生，言威力不可任也。
不自厭也。
不自厭，是以天下莫之厭。
不自見其所知，以光耀行威也。
自貴則物狎厭居生。

勇於不敢	^yb36
必不得其死也。
必齊命也。
俱勇而所施者異，利害不同，故曰，或利或害也。
孰，誰也。言誰能知天下之所惡意故邪？
其唯聖人。夫聖人之明，猶難於勇敢，況無聖人之明而欲行之也。
故曰，猶難之也。
天唯不爭，
故天下莫能與之爭。
順則吉，逆則凶，不言而善應也。
處下則物自歸。
垂象而見吉凶，先事而設誠，安而不忘危，未召而謀之，故曰，繟然而善謀也。


民不畏死	^yb37
詭異亂群謂之奇也。




為逆順者之所惡忿也，不仁者人之所疾也。故曰，常有司殺也。




無以生為	^yb38
言民之所以僻，治之所以亂，皆由上不由其下也，民從上也。










木強則共	^yb39






强兵以暴於天下者，物之所惡也，故必不得勝。
物所加也。
木之本也。
枝條是也。
為而不恃	^yb40
與天地合德，乃能包之，如天之道。
如人之量，則各有其身，不得相均，如惟無身無私乎，自然然後乃能與天地合德。





言唯能處盈而全虛，損有以補無，和光同塵，蕩而均者，唯其道也。


是以聖人不欲示其賢以均天下。




受國之垢	^yb41
以，用也。其，謂水也。


言用水之柔弱，無物可以易之也。








常與善人	^yb42
不明理其契，以致大怨已至。
而德和之，其傷不復，故有餘怨也。
左契，防怨之所由生也。

有德之人念思其契，不念怨生而後責於人也。

徹，司人之過也。


小國寡民	^yb43
國既小，民又寡，尚可使反古，況國大民眾乎？故舉小國而言也。
言使民雖有什伯之器而無所用，何患不足也。
使民不用，惟身是寶，不貪貨賂，故各安其居，重死而不遠徙也。
無所欲求。











信言不美	^yb44
實在質也。
本在樸也。
極在一也。


無私自有，唯善是與，任物而已。

物所尊也。
物所歸也。
動常生成之也。

順天之利不相傷也。
